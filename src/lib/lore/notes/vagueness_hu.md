# Az emlékezet homályosságáról

Sok történelmi leírás ezeken az oldalakon meglehetősen homályosnak tűnhet, különösképp más fantasy világok "történelmi kánon"-jához viszonyítva.

Ez szándékosan lett így: Metatholm világában (csakúgy mint a sajátunkban) az emlékezetünkben élő történelem nem mindig egyezik a megtörtént történelemmel. Nézzük például a [Kalovin](ancestry:kalovin) nép eredetét, amelyről [Rókatűz](world:realms:foxfire:realm) leírásában esik szó. Ugyan ki emlékezne arra, mi történt évezredekkel előtt? És ki tudná különválasztani az igazságot a legendától?

**Az emlékezetünkben élő történelem mindig megbízhatatlan.**

De vegyünk egy másik példát, ezúttal egy nagyonis valódi országból, Nagy-Britannia és Észak-Írország Egyesült Királyságából. Az itteni Lordok Háza ad otthont egy fontos történelmi emléktárgynak, a **Gyapjúzsáknak** (angolul Woolsack). Ez, mint nevéből sejthető, egy gyapjúval töltött zsák, amin a felsőház elnöke ül, egyfajta középkori babzsákról van szó. Gyapjúval van töltve, ezzel szimbolizálva, milyen fontos volt egykoron ez az anyag Anglia és az angol gazdaság számára.

Mindez emlékezetünkben élő történelem.

A valóban megtörtént történelem szerint viszont amikor 1938-ban kibontották a zsákot, azt látták, hogy valójában lószőr volt benne. Így hát kicserélték gyapjúra, hogy igazzá váljon a sztori. Ha nem lennének feljegyzéseink erről az eseményről, ma is azt gondolhatnánk, a Gyapjúzsák mindigis gyapjúval volt töltve. **Már amennyiben** hihetünk a feljegyzéseinknek.

Mindez természetesen nem azt jelenti, hogy a történelmi igazság nem létezik, vagy nem fontos Metatholm világában, és minden csak vélemény kérdése lenne.

**De azt, hogy pontosan mi történt a múltban, a [Szellemkalauz](world:concepts:spirit_guide) dolga meghatározni, a Kódexben mindössze a lehetőségeket soroljuk fel.**

Mindez azzal is jár, hogy a te Metatholmod más lesz, mint az én Metatholmom, vagy bárki másé.

És ez így van rendjén.
# Számszeríj

`SkillTraining`

A **számszeríjak** kategóriájába azok az íjszerű fegyverek tartoznak, amelyek egy zármechanizmus segítségével a felhúzott íjhúrt maguktól megtartják, ahelyett, hogy az íjász testi erejére hagyatkoznának. Méretben az apró, egykezes, zeke alá rejthető "gyerekjáték"-tól egészen a külön személyzet által működtetett ostromfegyverig terjedhetnek. Használatuk jobbára sokkal könnyebb az íjakénál, de ezért a könnyedségért alacsonyabb lőgyorsasággal, no meg több pénzzel kell fizetni.
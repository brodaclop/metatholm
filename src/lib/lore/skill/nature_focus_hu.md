# Természet fókusz

`SkillTraining`

A **Természet fókusz** a természet erői és lényei érzékelésének, irányításának és megidézésének mágikus képessége. Ismerői nemcsak az idetartozó varázslatokhoz nyernek hozzáférést, hanem egy aktív és egy passzív mágikus képességet is elsajátítanak.

## Aktív

A karakter egy körig koncentrál egy általa megérintett állatra, ezután megkérheti egy feladat végrehajtására, amit az állat a legjobb tudása szerint megpróbál teljesíteni. A feladat időtartamának maximuma egy képzetsségpróba eredményétől függ:

| Dobás | Maximum időtartam |
| :-    | :- |
| 5 | 1 perc |
| 10 | 1 óra |
| 20 | 1 nap |
| 40 | 1 hét |
| 80 | 1 év |

A feladatnak olyannak kell lennie, amire az adott állat akár magától is képes lenne, mind fizikailag, mind mentálisan. Hiába kérünk meg például egy lovat, hogy számolja meg, hányan jönnek be egy nap az istállójába, már csak azért is, mert még ha meg is tudná számolni, nem tudná elmondani az eredményt. A feladatot nem feltétlenül azonnal kell végrehajtania, lehet pl. kézjelre vagy füttyentésre is. Tehát például egy kutyát minden további nélkül meg lehet kérni arra, hogy vigyázzon egy ládára, és ha bárki közel jön, hangosan morogjon. Ugyanakkor viszont a "várakozás" időtartama is beleszámít a feladat hosszába.

## Passzív

A karakter képzettségszintenként 10 méter sugarú körben érzékeli az ehető növényeket és az iható vizet adó forrásokat, földalatti víztározókat, kutakat, patakokat, tavakat.

`FocusSpellList`
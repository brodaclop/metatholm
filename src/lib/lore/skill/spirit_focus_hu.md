# Szellem fókusz

`SkillTraining`

A **Szellem fókusz** a szellemek irányításának, érzékelésének és megidézésének mágikus képessége, legyen szó halandó testbe zárt vagy a [világban szabadon keringő szellemekről](world:concepts:spirits). Ismerői nemcsak az idetartozó varázslatokhoz nyernek hozzáférést, hanem egy aktív és egy passzív mágikus képességet is elsajátítanak.

## Aktív

A karakter egy körig koncentrál egy hely szellemeire, esetleg egy tárgyat megérintve, annak szellemére. Ezután megpróbálhat velük kommunikálni, kérdéseket feltéve nekik a múltjukról. Hogy az adott szellem mennyit képes felidézni a saját múltjából, az a képzettségpróba eredményén múlik.

| Dobás | Emlékezet hossza |
| :-    | :- |
| 5 | 1 perc |
| 10 | 1 óra |
| 20 | 1 nap |
| 40 | 1 hét |
| 80 | 1 év |

Fontos leszögezni, hogy a szellemek más dolgokat tartanak fontosnak (és így megjegyzésre érdemesnek), mint az emberek. Ha pl. egy koldus minden éjszaka ugyanazon bokor alatt alszik, a [hely szelleme](world:concepts:spirits) egész pontos leírást fog tudni adni róla, de egy királyra, aki arra járt egyszer, jó eséllyel egyáltalán nem fog emlékezni.

## Passzív

Ahogy egyre jobban elmályül a Szellem fókuszban, a karakter arca és testbeszéde egyre kevesebbet árul el az érzelmeiről vagy gondolatairól. Amennyiben valaki [Szemfényvesztés](skill:bamboozling) próbát tesz, hogy "olvassa" a karakter arcát vagy testbeszédét, azt nem a karakter Szemfényvesztés képzettsége, hanem annak Szellem fókusza ellen kell tennie. Mindez automatikusan történik, a karakternek nem is kell tudatában lennie annak, hogy figyelik. Mivel ez a képesség automatikus, nem tesz különbséget barát vagy ellenség között, úgyhogy néha a karakter barátai akár úgy is érezhetik, hogy társuk nem törődik a sorsukkal.

`FocusSpellList`

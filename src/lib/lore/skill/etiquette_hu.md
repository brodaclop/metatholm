# Etikett

`SkillTraining`

Az **Etikett** képzettség azt mutatja, mennyire ismeri a karakter a saját vagy akár idegen kultúrák bonyolult viselkedési szabályait. Különösen ez utóbbi tudás mentheti meg sok kínos vagy még annál is rosszabb szituációtól.

A képzettségpróba nehézsége attól függ, hogy az adott kultúra (vagy szubkultúra) mennyire távoli a karakterétől, valamint hogy milyen ritka az alkalom, ahol illően kell viselkedni. Tehát amíg egy szomszédos ország fogadóiban elvárt asztali illem ismerete elég könnyű feladat, egy tradícionális elf királyi temetés rituáléi közt navigálni igen nehéz.
# Bájolás

`SkillTraining`

Azt mondják, a **Bájolás** szakavatott ismerői aranyat érnek. Nem csoda, hiszen hétköznapi tárgyakat varázserővel felruházni olyan képesség, amiről legtöbben csak álmodhatnak. Még úgy is, hogy ez a varázserő általában nem tart mindörökké...

Egy tárgy mágiával való felruházásához három dolog szükséges: [Mágia Pont](character:mp), idő, no meg persze szerencse.

Először azt kell kiválasztani az alábbi táblázatból, hogy milyen mágikus hatást kíván a karakter létrehozni, a táblázat második oszlopából pedig leolvasó, hogy ez mekkora célszámot eredményez (több sor kiválasztása esetén a számok összeadódnak).

| Fegyver bájolása | |
| :------| ------: |
| **Hatás** | **Célszám** |
| +1 minden értékre† | +5 |
| +2 minden értékre† | +10 |
| +3 minden értékre† | +20 |
| +4 minden értékre† | +40 |
| +5 minden értékre† | +60 |
| +6 minden értékre† | +80 |
| +1 egy értékre† | +3 |
| +2 egy értékre† | +5 |
| +3 egy értékre† | +10 |
| +4 egy értékre† | +20 |
| +5 egy értékre† | +30 |
| +6 egy értékre† | +40 |
| *† Kivéve ütéstávolság* | |
| **Páncél bájolása** | |
| **Hatás** | **Célszám** |
| Minden egyes pont **Sebzéscsökkentés** növelés | +20 |
| Minden egyes pont **Akadály** csökkentés | +10 |
| **Varázslat tárolása** | |
| A varázslat minden egyes szintje után | +10 |
| A varázslat minden egyes erőssége után (minimum 1E) | +10 |
| Ha a varázslat a tárgy megsemmisülése által szabadul ki (pl. gyógyital vagy eltörhető pálca) | +0 |
| Ha a varázslatot szándékosan lehet kiszabadítani | +10 |
| Ha a varázslat kiszabadítása automatikus, amennyiben egy adott feltétel teljesül (pl. érintésre aktiválódó csapda) | +20 |
| **Bájolásra szánt idő hossza** |
| **Idő** | **Célszám** |
| 1 nap | -5 |
| 1 óra | 0 |
| 1 kör | +10 |
| **Bájolt tárgy minősége** | |
| **Minőség** | **Célszám** |
| Hétköznapi | 0 |
| Kiválóan megmunkált | -5 |
| Drágakő vagy drágakövet tartalmazó | -10 |

Ezután a kívánt időtartam függvényében a karakter MP-ket, vagy ha nagyon megszorul, [Életerőt](character:ep) kell feláldozzon. Minden egyes feláldozott pontért 1 napig tart a bájolás. Ha a tárolni kívánt mágikus hatás viszonylag kevés kihívást jelent, további napok is "kicsikarhatóak", de minden egyes napért 10-zel nő a célszám. Sőt, ha a karakter legalább 10 MP-ot rááldozott az időtartamra, +80 célszám ellenében megkísérelheti a lehetetlent: maradandót alkotni.

A karakter ezek után dönthet úgy, hogy további MP-ket vagy ÉP-ket is elkülönít a képzettségpróba könnyítésére, minden egyes pont egy újabb `1d10!`-zel növeli a dobást.

Legvégül pedig képzettségpróbát kell tennie, és amennyiben ez sikeres, a tárgy bájolása sikerült. Amennyiben az eredmény kudarc, a feláldozott Mágia- és Életerő pontok elvesznek. Fontos, hogy az így elvesztett életerő mágikus módon nem gyógyítható, kizárólag a pihenés, esetleg az [Orvoslás](skill:medicine) képzettség segíthet.


# Árnyék fókusz

`SkillTraining`

Az **Árnyék fókusz** mind a szó szerinti, mind a metafizikai árnyak irányításának és kiaknázásának mágikus képessége. Ismerői nemcsak az idetartozó varázslatokhoz nyernek hozzáférést, hanem egy aktív és egy passzív mágikus képességet is elsajátítanak.

## Aktív

A karakter egy körig koncentrál, aminek végeztével képes leválasztani magáról a saját árnyékát, amely ezután annyi percig mozoghat tőle függetlenül, amennyi a képzettség szintje. Előfeltétele ezen képesség használatának, hogy a karakter ne legyen teljes sötétségben, mert ilyenkor nincs árnyéka. A karakter irányíthatja az árnyék mozgását (percenként 10 méter), és láthatja ill. hallhatja azt, amit az árnyék "lát" és "hall". A magában osonó árnyék persze szemet is szúrhat a figyelmes szemlélőnek, aki ilyenkor [Rejtett dolgok felfedezése](skill:spot_hidden) ellenpróbát dobhat a varázsló Árnyék fókusz képzettsége ellen.

## Passzív

A karakter a képzettség minden szintje után 3 méterrel növekedő sugarú körben "lát" a sötétben. Ez mindössze arra terjed ki, hogy érzékeli, hol van üres tér és hol vannak a környező tárgyak vagy élőlények körvonalai. Minderre csukott vagy bekötött szemmel is képes, ilyenkor a jól megvilágított területek átlátszatlan "falként" jelennek meg lelki szemei előtt.

## Varázslatok

`FocusSpellList`
# Garatvár

Garatvár a sárkányszorosi flotta főhadiszállása, szinte kizárólag a flotta kiszolgálására épült. Hatalmas kikötőjét két, kőből épített hulámtörő védi, amiknek a végén egy-egy világítótorony található, amelyek védőbástyaként is szolgálnak.

A város nagy részét a kikötő mögött magasodó sziklába vájták évszázadokkal ezelőtt, itt találhatóak a barakkok, a magtárak, a faraktár és persze számtalan kisebb-nagyobb víztározó, amelyeket mélyre ásott kutak táplálnak. Idegen a lábát legfeljebb a kikötőbe teheti be, itt fogadók és kereskedelmi raktárak, no meg hajóácsok és szárazdokkok találhatók.

A közbiztonság igen jónak mondható, mát amennyiben rablásról és lopásról van szó, ilyesmi ritkán fordul elő itt, viszont igen gyakoriak a részeg matrózok által kezdeményezett verekedések, amelyek nemritkán halállal végződnek.
A garatvári flotta mérete akár indokolatlanul nagynak is mondható lenne, amennyiben nem tudnánk, hogy a város egyik fő bevételi forrása a kereskedőflották katonai kísérete, ami bár drága mulatság a kereskedőknek, még mindig olcsóbb, mint egy esetleges kalóztámadás.

## Tipikus kalandtémák

Kereskedők kísérése, kémkedés, kalózok.

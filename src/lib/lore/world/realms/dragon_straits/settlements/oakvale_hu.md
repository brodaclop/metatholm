# Tölgyvölgy

**Tölgyvölgy** eredetileg a **Csendesvíz folyó** jobb partján épült, pár mérföldnyire annak **Belső tengerre** nyíló torkolatától. A folyó medre nem túl hordalékos, dagálykor még a legnagyobb gályával is könnyedén fel lehet hajózni Tölgyvölgy kikötőjébe. Kb. 8000 lakosának számottevő része a kikötőben, ill. a bal parton elhelyezkedő üvegfúvó, vas- és rézkohó műhelyekben dolgozik. Ezeket ugyanis kitiltották a város szívéből, mert túl sokszor égtek le miattuk a környező házak, így kénytelenek voltak átköltözni a bal partra.

A bal part nagyjából két városrészre oszlik: **Vasmező** és **Üveghegy**, itt található a legtöbb "füstös" szakma, de itt telepedtek le régen azok az ork bőrcserzők és bőrművesek is, akiknek köszönhetően a bal parton ma már számottevő ork közösség él.

A két partot fahidak kötik össze, a legalsó híd után pedig mólók és rakodódaruk sűrű erdeje kezdődik: ez itt a **Kikötőváros**. Itt zajlik a kereskedelem, itt hajózzák be a nyersvasat, acélt és a rezet, hogy aztán távoli országok kovácsai fegyvert, páncélt és mindenféle egyéb hasznos holmikat készítsenek belőle.

A város ura **Odegra gróf**, akinek a palotája az elegáns **Erdőszél** városrészben található. A kikötői vámszedők az ő alkalmazásában állnak, és bár kimondott városőrség nincs, a gróf személyes testőrsége az egész városban felügyeli a rendet, különösen a magas adók miatt igen gyakran kitörő zavargásokkor. Ezek a zavargások nem egyszer a vaskohászok céhéből indulnak, mert általában rájuk vetik ki a legmagasabb kiviteli vámokat.

A közbiztonság nem túl jó, különösen sötétedés után, és bár kifejezetten tölgyvölgyi tolvajklán nincs, elég sok külhoni klánnak van itt "kirendeltsége".

## Tipikus kalandok

Tolvajklánok, zendülések.

## Térkép

![Tölgyvölgy](/assets/lore/maps/oakvale_hu.png)

<!-- https://watabou.github.io/city-generator/0.10.0?gates=2&citadel=0&greens=0&shantytown=0&walls=0&seed=827123624&size=55&river=1&plaza=1&farms=1&urban_castle=0&temple=1&coast=0 -->
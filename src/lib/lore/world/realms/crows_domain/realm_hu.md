# Varjú Birtoka

## Háttér

Messze Metatholm északkeleti dzsungeleiben található egy rejtélyes, elszigetelt ország, amit csak Varjú Birtokaként emlegetnek. Hogy pontosan kicsoda Varjú, azt senki nem tudja, még Varjú Birtokának lakosai sem. Egy mágikus lény, akit soha senki nem látott még, de aki ennek ellenére uralja az egész országot, sőt, egyes pletykák szerint magát a hatalmas folyót is, aminek partjaira épült.

Amint a **Hajlottvíz folyó** kanyargott magasztosan a dzsungelen keresztül nyugatról kelet fele, az ősidők népei keskeny csíkot tisztítottak meg a dzsungeltől agyagos partjain, és ide építették városaikat, miként a maiak is. Persze ezek már nem ugyanazok a városok, azokat már többször elmosta a folyó, de mindig újak épültek a helyükre. Mondanunk sem kell, hogy ez mágnesként vonzza az ősi kincsek kutatóit e tájra.

## Gazdaság

A folyó árterének gazdag, vályogos talaján szinte bármi megterem. A halászat általában csak másodlagos táplálékforrás, mivel a forró és párás éghajlaton, a folyó felső szakaszain ráadásul só hiányában a friss fogást még aznap el kell fogyasztani. A dzsungel bőségesen ellátja az országot faanyaggal és vadászható állatokkal.

Varjú Birtokának gyakorlatilag nincs külkereskedelme, az egyetlen kikötővárost leszámítva, amely a Keleti tenger partján épült. Mivel a vasérc nagy ritkaság errefele, a legtöbb szerszám és egyéb fémtárgy bronzból készül, amihez a rezet és az ónt a folyó felső szakaszainak hegyekkel tűzdelt vidékein bányásszák. A kevés behozott acélből pedig szinte kizárólag fegyvereket kovácsolnak.

## Államigazgatás

Mint már említve lett, az ország uralkodója a Varjú néven ismert entitás, aki ezt a posztot már többszáz éve betölti. Azt persze senki nem tudja, hogy ez még ugyanaz az entitás-e, de senki nem mer kérdezősködni. Varjú a küldöttein keresztül uralkodik, akik egy csapat apró, telepatikus képességgel bíró majom. Ők továbbítják Varjú sokszor rejtélyes parancsait a városok polgármestereinek és egyéb helyi előljáróknak. Mindezt senki nem találja furcsának.

Mindezt leszámítva az egyes városok nagyjából függetlenek, a nagyobbakban írott törvények és rendfenntartó erők is találhatók, a büntetések állítólag híresen kemények, különösképpen azok számára (legyenek bár helyiek vagy külhoniak), akik Varjú engedélye nélkül próbálnak ősi tárgyakat kiásni, és a majomgyilkosoknak.

## Haderő

Varjú Birtokának hadereje a folyó alsó szakaszán található erődített várakra korlátozódik. Itt igen sok újász és nehézgyalogos állomásozik, valamint rabszolgákból álló rohamcsapatok, akiknek szabadságot ígérnek (és szó mi szó, általában meg is adják), ha túlélik öngyilkossággal határos feladataikat.

`LoreCategory|{"category": "world:realms:crows_domain:settlements", "title": "Fontosabb települések"}`

`LoreCategory|{"category": "world:realms:crows_domain:organisations", "title": "Szervezetek"}`

## Térkép

![Rókatűz](/assets/lore/maps/crows_domain_hu.png)



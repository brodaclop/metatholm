# Szellemkalauz

> [note]: #
Egyes játékokban a hasonló funkciót betöltő játékosokat Játékmesternek, Mesélőnek vagy Kalandmesternek hívják, ebben a játékban **Szellemkalauz** a neve.


A **Szellemkalauz** szerepe Metatholm világának életre keltése és a [játékosok](world:concepts:character) kalandjainak irányítása.

Amint a névből is sejthető, a **Szellemkalauz** nem "mester" vagy "főnök", a szerepe a játékosok kalauzolása. Ez elég összetett feladat, álljon itt csak néhány aspektusa:

* Mivel a játék szabályai szándékoltan meglehetősen általánosak, neked kell kitalálnod, hogy egy adott helyzetre mely szabályok alkalmazandók, és miképpen. Például mely képzettségre kell próbát dobni és milyen célszám ellenében, illetve egyáltalán kell-e dobni.
* A [patrónusuknak](character:patron) tetsző módon játszóknak [ideál pontot](character:ip) osztani, a karakterhez illő [totemállatot](character:spirit_animals) választani.
* Harc esetén eldönteni, hogy milyen harci helyzet módosítók érvényesek egy adott cselekedetre.
* Metatholm valóságának meghatározása, eldönteni hogy a világról szóló különböző történetek közül melyik az igaz, és mi az, ami csak szóbeszéd és mendemonda.
* A történet életrekeltése, ideértve az összes lényt, legyen az barátságos vagy ellenséges, akivel a játékos karakterek kalandjaik során találkoznak.

# Szellemek

Metatholm világa a szellemek világa.

Legtöbbjük szabadon száll az univerzumban, csak nagyritkán lépve kölcsönhatásba az útjukba eső tárgyakkal és egyéb szellemekkel. Ezek a szellemek sokfélék lehetnek, egy ötlet, egy érzés, egy emlék, egy fogalom vagy akár egy komplexebb entitás, amelyik megfelelő gazdát keres, amit megszállhatna – élő testet, egy tárgyat vagy akár épp egy helyet.

Amikor sikerrel járnak, a fizikai világhoz kötik magukat, így lesz belőlük **lélek**, **szellem a gépben** vagy **genius loci**. Innentől kezdve vehemensen védelmezik gazdájukat és minden tőlük telhetőt megtesznek, hogy pusztulásukat megakadályozzák. Ha kudarcot vallank, kötelékeik eloldódnak és újra a fizikai valóságra rávetített szellemvilág véget nem érő tengerén kezdenek úszkálni. Idővel talán újra hozzákötik magukat egy testhez, talán másféléhez, mint amilyenhez annakelőtte.

Sok történet szól halott kovácsokról, akiknek a szerszámaik később "nem hajlandóak" dolgozni egyesek kezében, míg másokkal vígan együttműködnek, vagy olyan emberekről, akik úgy érzik, egy távoli helyre születtek, ahol még sosem jártak életükben, vagy finoman megmunkált ősi elf mellboglár, amely látomásokat és álmokat hoz viselőjére, végeláthatatlan és érintetlen erdőrengetegekről.

## Lelkek

A lelkek alighanem a legismertebb fajta megkötött szellemek, mivel ők lakoznak az élőlényekben. Van aki szerint minden élőlényben, még az egyes fűszálakban is külön-külön, mások váltig állítják, csak a legokosabb állatok és emberek sajátjai. Egyesek úgy vélik, néha magasabbrendű szellemek beköltözhetnek "alacsonyabb rendű" testekbe, és innen származnak a beszélő állatokról és sétáló fákról szóló mendemondák. És persze senki nem tudja, hogy a sárkányoknak van-e, vagy vajon egy teljesen másfajta szellem megnyilvánulásai-e ők.

## Szellem a gépben

Ezek a szellemek tárgyakhoz kötik magukat, nem feltétlenül a szó hagyományos értelmében vett gépekhez, de igen gyakran olyan tárgyakhoz, amiket sok munka volt elkészíteni. Hatással lehetnek használóikra vagy viselőikre, számukra inspirációval vagy védelemmel szolgálnak, de ugyanúgy okozhatnak hozhatnak balszerencsét és baleseteket is. Nem minden tárgynak van saját szelleme, sőt, a legtöbbnek nincs. És még ha egy szellem egy tárgyban lakozik is, nem feltétlenül akarja felfedni jelenlétét más szellemek előtt.

## Genii locorum

Ezek a szellemek gyakran csoportokba gyűlnek, és egy adott hely különböző tárgyait vagy akár elvont aspektusait lakják be. A hely lehet egészen apró vagy hatalmas: erdei tisztás vagy egy egész erdő, vízesés vagy a folyó egész hossza, egy dombtetőn álló kőkör vagy egy hegyvonulat. Még a városuknak is lehet saját genius locijuk. Igen változatosak atekintetben, hogy milyen erősen reagálnak a látogatóknak, egyesek alig mutatkoznak meg, mások minden erejükkel megpróbálnak elűzni minden betolakodót. Olykor erős érzelmeket keltenek az odalátogató lelkekben, másszor magukba nyelik a már meglevő érzelmeiket. Ez utóbbi helyek különösen keresettek a megvilágosodásért meditálók körében, no meg azok közt, akik a saját bűntudatuk kiáltásait próbálják elhallgattatni.

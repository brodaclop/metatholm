# Érzékcsalódás

`SpellInfo`

A varázsló szellemeket idéz meg, akiket meggyőz arról, hogy látható, érzékelhető formát öltsenek, íly módon illúziót hozva létre. Ha az illúzió elég erős, teljesen valóságosnak hat mindenki számára, aki érzékeli, még annak is, aki tud róla, bár a varázsló maga homályosan bár, de átlát a szellemeken, így érzékelheti az általuk esetlegesen "eltakart" dolgokat. Az illúzió látványa alaperősítésnél bele kell férjen egy 1 méter sugarú gömbbe, bár az illata 5, a hangja pedig 10 méterre is nyúlhat. Az illúzió mérete további erősítéssel növelhető.

Az illúzió hihetőségét elsősorban az határozza meg, hogy mennyire összetett és oda nem illő a megidézett hatás. 1-es erősséggel legfeljebb mozdulatlan, de a környezetbe tökéletesen illő dolgok jeleníthetőek meg (pl. egy zárt ajtó egy üres ajtónyílásba), állatok megjelenítéséhez legalább 2-es erősítésre van szükség, míg egy mozgó és beszélő ember illúziója 5-ös erősség alatt legfeljebb a nagyon felszínes szemlélőt veri át.

Az illúzió időtartama 1 óra, és a varázslat erősítésével szintén növelhető.
# Távoli csapás

`SpellInfo`

A varázsló rámutat egy tárgyra, majd egy célpontra, amire az – amennyiben nincs rögzítve – nagy sebességgel a célpont fele röppen. A célpontnak, amennyiben képes erre, [Reflex](skill:reactions) ellenpróbát kell dobnia a varázsló [Téridő fókusz](skill:spacetime_focus) képzettsége ellen, és amennyiben ez sikertelen, a tárgy eltalálja, annyiszor `1d5!` sebzést okozva, amennyi a varázslat erősítése.

A fentiek egy kb. 5 kilós, tömör, kemény tárgy, pl. egy kődarab esetén érvényesek. Amennyiben a tárgy kevésbé tömör, a sebzés is kevesebb lesz, ha viszont pl. tüskés vagy éles, akkor több.

Amennyiben a tárgy könnyebb, akkor is csökken a sebzés, de a varázsló az ellenpróbára bónuszt kap, mert a tárgy gyorsabban fog mozogni. Ugyanez fordítva is igaz: ha a tárgy jelentősen nehezebb, mint 5 kiló, a sebzés nő, de könnyebb lesz előle kitérni. *Az eltérés pontos értékét a [Szellemkalauz](world:concepts:spirit_guide) határozza meg, de általában `1d5!` sebzésmódosítás +-1 kockát ad az ellenpróbára.*

Húsz kilónál nehezebb tárgyat a varázslat képtelen megemelni, amiképp élőlényt sem.

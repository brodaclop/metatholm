# Erdők csendje

`SpellInfo`

A varázsló és az általa a varázslás közben megérintett élőlények a természet szerves részévé válnak. Az állatvilág ugyan észreveszi őket, de hacsak nem lépnek fel fenyegetően, vagy nem tűnnek könnyű prédának, nem tanúsít nekik különösebb jelentőséget.

Sőt, neszezésével még inkább észrevétlenné teszi a varázslat alanyait: a madarak pont akkor kezdenek csicseregni, amikor az egyik karakter talpa alatt megreccsen egy lehullott faág, a tücskök a léptek ritmusára ciripelnek, a fák levelének susogása még a fáradt karakter lihegését is elfedi.

Ha nincs a környéken állat, aki ezt a szolgálatot megtehetné, akkor a varázslat maga idéz meg a helyszínhez illő állathangokat.

Ez a számok nyelvén annyit tesz, hogy a varázslat célpontjai `1d10!`-et kapnak a [Lopakodás](skill:stalking) és [Rejtőzés](skill:hiding) próbájukra, amennyiben valaki csak hallás alapján próbálja őket felfedezni.

A varázslat alapesetben legfeljebb 4 lényt célozhat meg, további erősítéssel mind a célpontok száma (+1 fő/1E), mind a varázslat hossza, mind a hatás erőssége növelhető.

# Mágia kioltása

`SpellInfo`

A varázslat roppant egyszerű, a varázslónak mindössze rá kell mutatnia egy éppen aktív varázslat vagy mágikus hatás célpontjára, és amennyiben a jelen varázslat erőssége meghaladja a kioltani kívántét, az azonnal megszűnik.

Természetesen a kijelölt varázslat addigi hatásait nem lehet így visszafordítani, egy tűzvarázslat által okozott égési sérülések akkor is megmaradnak, ha a tűz már kialudt. Az is fontos, hogy így csak hosszabb ideig működő varázslat oltható ki, a hatásukat azonnal kifejtők, pl. az [Élet kölcsönadása](spell:lend_life) nem.

A varázslónak nem kell ismernie a célvarázslatot, sőt nem kell tudnia a létezéséről sem, elég csak sejtenie, hogy a célpont varázslat hatása alatt áll. Amennyiben a varázslatnak több célpontja is van, úgy bármelyikre rámutathat. *(Ha a célpontra több varázslat is hat, vagy ha a sejtés nagyon légbőlkapottnak tűnik, a [Szellemkalauz](world:concepts:spirit_guide) megkérdezheti a varázslót, hogy milyen jellegű mágikus hatást próbál megszüntetni, pl. "azt szeretném, hogy a barátom nyerje vissza a látását" vagy "ez a kocsmáros szerintem egy orgyilkos, aki mágikusan álcázza magát")*

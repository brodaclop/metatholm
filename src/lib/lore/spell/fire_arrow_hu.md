# Tűznyíl

`SpellInfo`

A varázslat az elemi mágia egyik legegyszerűbb támadó varázslata: a varázsló ujjából nyíl formájú lángnyelv csap ki, és a kiválasztott célpont fele repül. Ha a célpont élőlény, aki rendelkezik reflexekkel, és nem éri meglepetésként a támadás, megpróbálhat elugrani előle, ehhez [Reflex](skill:reactions) ellenpróbát kell dobnia a varázsló [Őselemi fókusz](skill:elemental_focus) képzettsége ellen. Amennyiben az ellenpróbát a varázsló nyeri, úgy a célpont annyiszor `1d5!` sebzést szenved el, amennyi a varázslat erőssége.

Magasabb erősítésnél a varázsló dönthet úgy is, hogy több kisebb erejű tűznyilat lő ki egyszerre, akár több célpontra is, ez esetben minden célpont külön-külön próbálhat kitérni.
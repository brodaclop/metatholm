# Tetszhalál

`SpellInfo`

Amikor a varázsló megérint egy a varázslatba beleegyező célpontot, vagy valakit, aki az utóbbi 1 körben veszítette el az utolsó [Életerő Pontját](character:ep), az a tetszhalál állapotába kerül. Ekkor minden szempontból halottnak tűnik, bár az [Élet érzékelése](spell:sense_life) varázslat képes felfedni valós állapotát egy 20-as célszám elleni sikeres [Rejtett dolgok felfedezése](skill:spot_hidden) képzettségpróba után.

Amíg ebben az állapotban van, a célpont nem tud mozogni, cselekedni vagy bármilyen módon érzékelni a környezetét, ugyanakkor lehetőség nyílik a gyógyítására. Megjegyzendő, hogy ettől függetlenül a célpont mindaddig tetszhalott marad, amíg a varázslat meg nem szűnik. Ha ekkor 0-nál több életerővel rendelkezik, "visszatér" az élők sorába, de ha nem, végérvényesen eltávozik.

A varázslat erősítésével növelhető az utolsó ÉP elvesztése és a tetszhalál közti maximum megengedhető időtartam. Tehát 2-es erősségnél már 2 kör óta is lehet "halott" a célpont, 3-as erősségnél 3 kör és így tovább.
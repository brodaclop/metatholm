# Sebzéscsökkentés

Amikor egy karakter sikertelenül védekezik és megsebesül, az általa viselt páncél még mindig megvédheti a legrosszabbtól. A páncél **sebzéscsökkentés**e ugyanis levonható mind az elszenvedett [FP](character:fp), mind az [ÉP](character:ep) sebzésből, és szerencsés esetben akár nullára is csökkentheti azt.

Tehát ha pl. valakit megvágnak egy karddal, és a sebzés **21 FP** lenne, ezzel alapesetben **2 ÉP** elvesztése is járna. De ha páncéljának **1-es sebzéscsökkentése** van, akkor a ténylegesen elszenvedett sebesülés csak 21 - 1 = **20 FP** és 2 - 1 = **1 ÉP**. Ha páncélja jobb minőségű és **2-es sebzéscsökkentést** biztosít, úgy már csak 21 - 2 = **19 FP** ill. 2 - 2 = **0 ÉP**, vagyis lényegében a vágás csak felületi.

Amint a fenti példából is látható, a sebzéscsökkentés leginkább a súlyos sebek és így a halál elkerülésében segít, a fájdalmas zúzódások, horzsolások és felszíni sebek így is idővel térdre kényszerítik a küzdő feleket.
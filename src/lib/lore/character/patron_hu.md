# Patrónus

Az isteneknek nincs hatalmuk Metatholmon. Sem közvetlenül, sem közvetve nem tudnak beleavatkozni eseményeibe.

És éppen ez vonzza őket annyira ide.

Mert hogy is lehetne alkalmasabb helyet találni arra, hogy kipróbáljanak egy [szellemet](world:concepts:spirits), aki egy nap prófétaként vagy küldöttként képviselheti őket egy másik világban? Ha hűek maradnak az istenség ideáljaihoz isteni segítség nélkül, talán sikerrel fognak ellenálni a megtestesült istenség megrontó hatásának.

A játék nyelvére lefordítva mindez azt jelenti, hogy minden játékosnak választania kell egy isteni lényt a karaktere "patrónusának". Ez a lény származhat egy másik fantasy világból, a mi bolygónk bármely kultúrájának őso mítoszaiból, vagy akár lehet ott helyben kitalált istenség is. Minden alkalommal, amikor a karakter a **Mesélő** véleménye szerint a választott istenség ideáljainak megfelelően cselekedett, a karakter egy [Ideál ponttal](character:ip) gazdagodhat.

Amint a karakter ideál pontjai szaporodnak, úgy fog egyre fényesebben ragyogni a szellemvilágban, követő szellemeket vonzva magához, akik misztikus képességekkel ruházhatják fel őt.

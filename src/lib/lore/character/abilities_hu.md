# Tulajdonságok

Egy karakter **tulajdonságai** alapjaiban és hosszú távon határozzák meg a karakter jellegét. Minden tulajdonság egy 0 és 10 közötti számmal fejezhető ki, és ez a szám a karakter megalkotása után ritkán változik.

A karaktereknek összesen négy tulajdonsága van:

* [Testalkat](ability:build)
* [Aktivitás](ability:activity)
* [Jelenlét](ability:presence)
* [Mágia](ability:magic)

Mivel ezek a tulajdonságok eléggé általánosak és elvontak, ezért a játék során közvetlenül nem befolyásolnak semmilyen kockadobást. A hatásuk sokkal alapvetőbb: azt mutatják, milyen könnyen (vagy épp nehezen) tud a karakter megtanulni különböző [képzettségeket](character:skills). Például egy erőteljes testalkatú karakter sokkal gyorsabban tanul meg súlyokat emelgetni vagy buzogányokkal harcolni, többek között azért, mert tovább tud pihenés nélkül edzeni, ugyanakkor mondjuk egy cingár karakter könnyebben fejleszti a hosszú távú állóképességet, vagy tanul falat mászni.

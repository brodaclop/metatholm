# Származás

Metatholm népei számosak és sokfélék, de végső soron ők is mind emberek. Mindenesetre a játékszabályok szerint minden karakternek választható a **Származás**a.

Ez a választás hatással van a karakter [tulajdonságaira](character:abilities), és bizonyos mértékig a megjelenésére is. Egy gnóm származású karakter többnyire alacsony és vékony, a törp származás sokszor tömzsi testalkattal és dús testszőrzettel jár együtt és így tovább. De bár a kinézet utalhat egy karakter származására, fontos megjegyezni, hogy mindez mindenkinél másképp nyilvánul meg. Különösen igaz ez azokra az egyedekre, akiknek a szülei különböző származásúak. Mert míg kinézetükben jó eséllyel mindkét szülő származása keveredik, a játék szemszögéből a karakter kizárólag az egyik származás dominál. *(Amennyiben előfordul olyan eset a játékban, hogy ezt a kérdést el kell dönteni, úgy ez pénzfeldobással tehető meg.)*

Persze Metatholm világa sem mentes az előítéletektől, úgyhogy némely lakója szentül meg van győződve arról, hogy bizonyos származások bizonyos személyiségjegyeket is vonnak maguk után. Ez persze a játékszabályok szerint nem igaz, de sajnos ettől még ez a hiedelem él és virul. Sőt, egyesek nagy magabiztossággal állítják, hogy meg is tudják állapítani bárkinek a "valódi" származását.

A karakter által választható származások alább olvashatók:

`Ancestries`
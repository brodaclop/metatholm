# Szellemős

Metatholm népei számosak és sokfélék, de végső soron ők is mind emberek. De nem volt ez mindig így. Sok-sok évvel ezelőtt nagyhatalmú szellemek születtek a világon (vagy máshonnan érkeztek, ki tudja), egész nemzetek alakját öltve, mindőjük különbözött kinézetben és visélkedésben. Szétszéledtek a világban, szövetségeket kötöttek, háborúztak, és ahogy ez előbb-utóbb mindig megesik, néha szerelembe is estek. Mindez oda vezetett, hogy a különbségek idővel egyre inkább kiegyenlítődtek, és ezzel együtt csökkent az ereje az egykor hatalmas szellemeknek, akiknek megtestesülései voltak.

De végleg soha nem tűntek el, Metatholm minden lakója ma is magában hordozza valamelyik ilyen **szellemős** szikráját, akinek ereje hatással van hordozója fizikai, mentális és mágikus tulajdonságaira, mégha a régmúltnál jóval kisebb mértékben is.

Ez a játékszabályok szintjén azt jelenti, hogy minden karakternek választania kell egy **szellemőst**.

Ez a választás hatással van a karakter [tulajdonságaira](character:abilities), és bizonyos mértékig a megjelenésére is. Egy gnóm származású karakter többnyire alacsony és vékony, a törp származás sokszor tömzsi testalkattal és dús testszőrzettel jár együtt és így tovább. De bár a kinézet utalhat egy karakter származására, fontos megjegyezni, hogy mindez mindenkinél másképp nyilvánul meg. Különösen igaz ez azokra az egyedekre, akiknek a szülei különböző származásúak. Mert míg kinézetükben jó eséllyel mindkét szülő származása keveredik, a játék szemszögéből a karakter kizárólag az egyik származás dominál. *(Amennyiben előfordul olyan eset a játékban, hogy ezt a kérdést el kell dönteni, úgy ez pénzfeldobással tehető meg.)*

Persze Metatholm világa sem mentes az előítéletektől, úgyhogy némely lakója szentül meg van győződve arról, hogy bizonyos származások bizonyos személyiségjegyeket is vonnak maguk után. Ez persze a játékszabályok szerint nem igaz, de sajnos ettől még ez a hiedelem él és virul. Sőt, egyesek nagy magabiztossággal állítják, hogy meg is tudják állapítani bárkinek a "valódi" származását.

A karakter által választható szellemősök:

`LoreCategory|{"category": "ancestry", "title": "Szellemősök" }`
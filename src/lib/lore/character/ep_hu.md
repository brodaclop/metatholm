# Életerő

Az **Életerő** pontok azt mutatják meg, mennyi súlyos sérülést tud a karakter elviselni. A játékos karakter maximális életereje 9+[szint](character:level) pont, és elvesztett 10 [fájdalomtűrés](character:fp) pontonként az aktuális életerő is csökken eggyel. Ez külön számolandó minden támadásnál, tehát ha egy támadás 10-nél kevesebb pontot sebez, akkor a sérülés könnyűnek minősül és az életerő nem csökken.

Ha az életerő 0-ra vagy az alá csökken, a karakter meghal.

Visszanyerni az elvesztett életerőt igen nehéz, a karakternek egy egész napi pihenésre és lábadozásra van szüksége ahhoz, hogy egyetlen pontnyi életerőt visszakapjon. Ez a folyamat jelentősen felgyorsítható, ha az [Orvoslás](skill:medicine) képzettség segítségével, vagy mágiával, gyógyitalokkal ápolják a sebesültet. *Természetesen a maximum életereje fölé senki nem gyógyítható.*
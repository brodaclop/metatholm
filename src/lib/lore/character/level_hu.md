# Szint

A karakter szintje a tapasztalat és a hatalom hozzávetőleges fokmérője. Minden karakter 1. szintűként indul, a következő szintre pedig akkor léphet, amikor a kalandjai egy epizódját lezárta.

> [note]: #
Hogy mi számít egy "epizód"-nak, az természetesen a [Szellemkalauzra](world:concepts:spirit_guide) van bízva, a pontos definíció nagyban függ attól, milyen jellegű játékot szeretne a társaság játszani. Mindenesetre az epizód vége olyan esemény kell legyen, ami ideiglenes nyugvópontja a sztorinak, amikor a karaktereknek lehetősége nyílik egy kis pihenésre és feltöltődésre.

Szintlépéskor nő a karakter [fájdalomtűrés pontjai](character:fp), [életereje](character:ep) és [képzettség pontjai](character:kp), ez utóbbiakat el is költheti [képzettségek tanulására/fejlesztésére](rule:learning_skills).

> [note]: #
Mint a fentiekből sejthető, a szintlépés ebben a játékban gyakoribb esemény, mint az sok más játékban megszokott. Ez teljesen szándékos.
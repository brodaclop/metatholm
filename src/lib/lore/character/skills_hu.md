# Képzettségek

## Mi is az a képzettség?

A képzettségek a karakter által [elsajátítható](rule:learning_skills) tudást jelzik. A [tulajdonságokkal](character:abilities) ellentétben, amik jórészt változatlanok a karakter élete során, a képzettségek tanulhatók és gyakorolhatók. A tudás mértéke a **képzettség szintje**

| Képzettség szintje | Jellemzés | Jegyzetek |
| :------------|:-|:-|
| 0 | Képzetlen/Laikus | Kizárólag a legegyszerűbb feladatok elvégzésére vállalkozhatsz, és a siker még itt sem garantált. |
| 1-2 | Kezdő/Tanonc | Ismered a szakterület alapjait, bár inkább csak ösztönösen, mint tudatosan. |
| 3-4 | Képzett/Legény | A tudásodból már akár meg is élhetsz, már ha olyasmi tudásról van szó, amiért az emberek fizetni hajlandóak. Szót értesz a szakterület más tudóival és elég jól meg tudod ítélni mások tudásának szintjét. |
| 5-6 | Szakértő/Mester | Már minden szempontból szakértőnek számítasz, olyannyira, hogy már másoknak is oktathatod tudásod. |
| 7-8 | Nagymester | Tudásod széles körben elismert, a terület mesterei azonnal felismerik és elismerik a "munkádat". |
| 9-10 | Élő legenda | A nevedet a képzettség minden komoly tanonca ismeri, és évszázadokig emlékezni fog rád a szakma. |


## Milyen képzettségek vannak?

A képzettségeket az alábbi kategóriákba soroljuk: **Alap**, **Mozgás**, **Harci**, **Fókusz** és **Tudás**.

`SkillListByType|{"type": "skill_type:basic", "caption": "Az **alapképzettségek** többnyire egyszerűek, és mint a név is jelzi, alapvetőek, viszont nem igazán lehet őket tanulni vagy tanítani, csak gyakorolni."}`

`SkillListByType|{"type": "skill_type:movement", "caption": "A **mozgás képzettségek** igen hasonlóak az alapképzettségekhez, annyi különbséggel, hogy a helyváltoztatás különböző módjaira vonatkoznak. A gyakorlatban ez a megkülönböztetés azt jelenti, hogy ezen képzettségek használatát a páncélviselet nehezítheti."}`

`SkillListByType|{"type": "skill_type:combat", "caption": "A **harci képzettségek** nem meglepő módon harcban használatosak. Minden egyes harcstílusra vagy fegyvercsaládra külön képzettség vonatkozik."}`

`SkillListByType|{"type": "skill_type:focus", "caption": "A **fókusz képzettségek** a varázsláshoz szükségesek. A magasabb szinten elsajátított fókusz képzettségek nem csak a karakter által már ismert varázslatokat teszik erősebbé, de új varázslatokhoz is hozzáférést biztosítanak."}`

`SkillListByType|{"type": "skill_type:knowledge", "caption": "A **tudás képzettségek** elsősorban lexikális tudásra támaszkodnak. Általában tanár vagy legalábbis könyvek szükségesek az elsajátításukhoz, bár némelyiket kísérletezéssel is fejleszthetjük."}`

## Hogyan használjuk?

A **harci képzettségek** használatát főképp a [harci szabályok](rule:combat) határozzák meg, bár némely szituációban a **tudás képzettségekhez** hasonlóképp is alkalmazhatók, pl. amikor a harcoló felek harci tudását vagy egy fegyver értékét, esetleg eredetét próbálja valaki felmérni.

Hasonlóképp, míg a **fókusz képzettségek** fő célja a varázslatok létrehozása, a mágia szabályainak megfelelően, ezen képzettségek is együtt járnak egyfajta "általános műveltséggel" az adott mágiaterületen.

A fenti kivételeket leszámítva a képzettségek használata a [képzettségpróbákon](rule:skill_check) keresztül történik.

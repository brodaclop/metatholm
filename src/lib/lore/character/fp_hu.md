# Fájdalomtűrés

A **fájdalomtűrés** pontok azt mutatják meg, mennyi fájdalmat képes a karakter elviselni. A maximum fájdalomtűrés pontok a karakter szintjétől, a [Fájdalomküszöb](skill:pain_threshold) képzettségétől és az [Állóképesség](skill:endurance) képzettségétől függ. A fentieken felül a karakter minden szinten, az elsőt kivéve, további `2d10` fájdalomtűrés pontot kap. (Az első szinten dobás helyett automatikusan a maximális 20-at kapja.)

Amikor a karakter megsebesül, a sebzés mértéke a fájdalomtűrésből vonódik le, és amennyiben eléri a 0-t, a karakter harcképtelenné válik a fájdalomtól, a megerőltetéstől, a vérveszteségtől vagy szimplán a kimerültségtől.

> [note]: #
Bár az egyszerűség kedvéért a "fájdalomtűrés" nevet használjuk itt, a valóságban az elvesztett pontok nemcsak a fájdalmat jelképezik, hanem zúzódásokat, karcolásokat, kisebb vágásokat vagy égési sérüléseket, ficamokat és a többi.

Ha egyetlen támadás 10 pontnál többet sebez, a fájdalomtűrés-veszteségen túl a karakter [életereje](character:ep) is csökken, mégpedig annyival, ahányszor 10 pont sebzést szenved el. Tehát ha egy támadás 27 pontnyi sebzést okoz, a karakter 27 fájdalomtűrés pontot és 2 [életerő](character:ep) pontot veszít. De ha 3 támadásból egyenként 9 pontnyi sebzést kap, mindössze 27 fájdalomtűrés pontja bánja.

Az [életerővel](character:ep) ellentétben a fájdalomtűrés pontokat viszonylag könnyű visszanyerni, bár itt is sokat segít a teljes pihenés és egy [felcser](skill:medicine) szakértelme.

|Szituáció|Fájdalomtűrés pont visszanyerése|
|---------|-------------|
|Alvás    | 10/óra     |
|Pihenés     | 5/óra      |
|Könnyű fizikai tevékenység | 3/óra|
|Közepes fizikai tevékenység | 1/óra |
|Erős fizikai terhelés/Harc | - |



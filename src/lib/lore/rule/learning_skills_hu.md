# Képzettségek elsajátítása

A képzettségek elsajátítása időt és erőfeszítést igényel. A játékban ezt a karakter rendelkezésére álló **képzettség pontok** jelölik. Új képzettség pontokat a karakter szintlépéskor kap, és el lehet őket költeni mind már ismert képzettségek fejlesztésére, mind újak tanulására.

A képzettség szintjének növeléséhez szükséges képzettség pontok száma az alábbi tényezőktől függ:

1. **A képzettség jelenlegi szintje.** Minél többet tud az ember, annál nehezebb újat mutatni neki.
2. **A képzettség nehézségi foka.** Egyes képzettségeket egyszerűen nehezebb megtanulni, mint másokat.
3. **A karakter tulajdonságai.** A képzettségek többségét könnyebb elsajátítani, ha a karakter egy bizonyos tulajdonsága kiemelkedően magas vagy alacsony. Nehéz, kétkezes fegyverekkel például sokkal könnyebb gyakorolni, ha a karakter erőteljes testalkatú, mintha cingár lenne.

`SkillTraining`